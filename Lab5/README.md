Практичні завдання:
Завдання 1 – робота з className та classList
    1. Напишіть програму, яка моделює включення та виключення лампочки за
    допомогою кліків на кнопку. При кліку на кнопку "Включити", зображення
    лампочки має змінювати свій стан на ввімкнено, і навпаки.
    2. Реалізуйте можливість вибору типу лампочки (наприклад, звичайна лампочка,
    енергозберігаюча лампочка, світлодіодна лампочка) із наступним включенням та
    виключенням.
    3. Додайте можливість змінювати яскравість лампочки (якщо це можливо для
    вибраного типу лампочки) через введення користувачем значень через prompt.
    4. Створіть можливість автоматичного вимкнення лампочки через певний час
    бездіяльності користувача (наприклад, через 5 хвилин).

Завдання 2 - setTimeout та setInterval
    1. Напишіть програму, яка імітує роботу світлофора з трьома станами: червоний,
    жовтий і зелений. Кожен стан має тривати певну кількість часу: червоний - 5
    секунд, жовтий - 3 секунди, зелений - 7 секунд.
    2. Реалізуйте алгоритм світлофора таким чином, щоб після закінчення циклу
    (зеленого світла) він знову переходив на жовтий і потім на червоний.
    3. Послідовність переключень: червоний –> жовтий –> зелений –> миготливий
    жовтий (мигає 3 рази) –> червоний.
    4. Додайте можливість змінювати тривалість кожного стану світлофора (червоний,
    жовтий, зелений) через введення користувачем значень через prompt.
    5. Розширте програму, додавши анімацію зміни кольору світлофора, виводячи на
    екран словесний опис поточного стану (наприклад, "червоний", "жовтий",
    "зелений").
    6. Створіть можливість вручну переключати світлофор на наступний стан
    (наприклад, зелений -> жовтий -> червоний).

Завдання 3 - Дата та час
    Створіть функції, які мають наступні функціональності:
    1. Цифровий годинник із анімацією: має показувати годинник, який оновлюється
    кожну секунду, з мигаючим індикатором секунд.
    2. Таймер зворотного відліку: Додайте можливість встановлення таймера
    зворотного відліку. Користувач може вказати дату і час, коли таймер має
    закінчитися, і веб-додаток має відображати залишковий час до цього моменту.
    3. Календар: Додайте календар, який відображає поточний місяць та рік.
    Користувач може переглядати різні місяці та роки, використовуючи input
    відповідного типу.
    4. Користуючись календарем задайте свій день народження і порахуйте, через
    скільки часу воно настане (місяців, днів , годин, хвилин, секунд).

Завдання 4 - Map та Set. WeakMap та WeakSet
    Створіть програму для обліку продуктів у вашому інтернет-магазині використовуючи
    Map, Set, WeakMap, та WeakSet. Програма повинна мати такі функціональні можливості:
    1. Додавання продукту: Користувач може додавати нові продукти у каталог,
    вказуючи назву продукту, його ціну та кількість на складі.
    2. Видалення продукту: Користувач може видаляти продукти з каталогу за
    допомогою їхнього ідентифікатора.
    3. Оновлення інформації про продукт: Користувач може оновлювати інформацію
    про продукт, таку як ціна та кількість на складі.
    4. Пошук продукту за назвою: Користувач може шукати продукти за їхнім ім'ям і
    отримувати повну інформацію про них.
    5. Відстеження замовлень: Програма повинна вести облік замовлень і автоматично
    зменшувати кількість продуктів на складі після кожного замовлення.
    6. Використання Map, Set, WeakMap, та WeakSet: Використайте структури даних
    Map та Set для зберігання інформації про продукти та замовлення. Використайте
    WeakMap та WeakSet для зберігання додаткової інформації, наприклад, історії
    змін у продуктах або посилань на користувачів.
